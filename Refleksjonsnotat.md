.....

# Refleksjonsnotat

## Læring om datainnsamling, behandling og analyse

Gjennom arbeidet med miljødatat har vi fått innsikt i hvordan data kan samles inn fra åpne kilder, og hvordan vi kan vurdere datakvalitet og relevans. Vi har bare jobbet med åpne API-er, blant annet fra Google og OpenWeather, og fått testet ut hvordan datakilder kan brukes i et Python-prosjekt.

En sentral del av prosjektet har vært datarensing. Etter å ha hentet ut data, erfarte vi hvor vanlig det er med manglende data, duplikater og ulogiske verdier. Ved å lese gjennom urenset data visste vi hva vi skulle filtrere ut, og vi brukte Pandas til å filtrere, rense og forberede datasett for videre analyse.

## Nye ferdigheter og bibliotek

I prosjektet har vi både fått ny kjennskap og bedre ferdigheter for flere Python-bibliotek:

* Pandas, for datarensing og analyse.
* NumPy, for beregninger.
* MatPlotLib og Seaborn, for visualisering av data.
* Plotly, for interaktiv visualisering
* Requests, for API-kall.

Vi har også for første gang fått testet ut GitHub.

## Utfordringer

Ingen i gruppen hadde tidligere hentet ut API-dokumentasjon, så vi møtte tidlig på tekniske utfordringer. Vi hadde problemer med å forstå hvordan vi skulle hente ut API, til tross for at mange av nettsidene som tilbyr dette gratis har relativt oversiktlige fremgangsmetoder.

En annen utfordring var at flere API-er hadde begrensninger for hvor mye data du kunne hente ut, uten å måtte betale for det. Et eksempel er OpenWeather som bare tillater å hente ut data for maksimalt 5 dager om gangen.

## Samarbeid i gruppen

Samarbeidet i gruppen har fungert veldig godt. Vi startet prosjektet med å fordele oppgavene etter interesse og kapasitet. For mappe del 1, jobbet vi sammen om oppgaven som en helhet, og for mappe 2 fordelte vi oppgavene likt. En fokuserte på dataanalyse, en annen på visualisering og den tredje på prediktiv analyse. Vi oppdaterte hverandre jevnlig via Messenger på egen fremgang og brukte en delt Google Docs og GitHub for å holde oversikt.

Den eneste utfordringen med samarbeidet har vært at alle på gruppen er på utveksling til forskjellige land. Vi har derfor ikke fått jobbet sammen fysisk og all kommunikasjon har foregått digitalt. Samarbeidet har gått bra ved hjelp av videomøter på Messenger, men det har vært en utfordring å prøve å lære av hverandre over digitale tjenester. Den positive effekten av å ikke kunne møtes fysisk har vært at vi har måttet være enda tydeligere og mer oversiktlige i koden på hva som har blitt gjort og hva som gjenstår av arbeid, dette har ført til en dypere forståelse for det tekniske i oppgaven. Å lage tydelige "To-do"-lister har vært veldig hjelpsomt for å fordele oppgaver og for å se hverandres fremgang.

## Vurdering av resultat

Vi er fornøyde med det vi har fått til i prosjektet. Vi har klart å hente inn og bearbeide data fra flere kilder, og analysere og visualisere informasjonen ved å bruke ulike teknikker. Visualiseringene ble forståelige og informative, og prosjektet kombinerer analyse og innsikt på en ryddig måte.

Innholdet i prosjektet er lagt frem på en ryddig og informativ måte.

## Forbedringsmuligheter

Et tydelig forbedringspunkt er at vi gjerne skulle hatt mer historiske data. API-ene fra Open Weather hadde en tydelig begrensning på hvor mye historisk data man kunne hente ut uten betaling. Hadde vi hatt dette, ville både analysen og visualiseringene blitt bedre.

## Mulige videre steg

Dersom vi skulle jobbe videre på prosjektet, ville vi først og fremst sikret en større bredde på datahistorikken for å best kunne analysere utviklingen av luftkvalitet over tid.

I tillegg kunne vi lagt ned mer tid for å sikre at visualiseringene er forståelige og mest mulig intuitive for folk flest. (kanskje litt dumt?)

## Oppsummering

Gjennom prosjektet har vi lært mye om hvordan man jobber med åpne data, og hvordan man går fra rådata til faktisk innsikt gjennom rensing, analyse og visualisering. Å hente ut API-er var helt nytt for alle, men er nå noe vi har fått god erfaring med.

Prosjektet har også vist oss viktigheten av god kommunikasjon når man kun jobber digitalt i forskjellige land, med vidt forskjellig timeplan.

Det viktigste vi tar med oss videre er samarbeid over digitale tjenester og hvordan hente ut åpne API-er. Dette er ting vi tror vi kommer til å møte igjen.
